---
title: La via della terra ed il rito invernale
author: El -Glabro
type: post
date: 2018-11-06T15:11:18+00:00
url: /la-via-della-terra-ed-il-rito-invernale/
categories:
  - Orto in UK
tags:
  - malaerba
  - Orto
  - vangare
  - weeding
  - zappare

---
Con questo ottobre che è finito il primo anno di &#8216;Orto in UK&#8217;  
Dal 15 di Settembre al 15 di Ottobre non ho fatto altro che pulire, costruire, zappare, vangare e bruciare per prepararsi a quella che sarà la prossima primavera.

Ci sono stati tanti Alti e Bassi che hanno contraddistinto l&#8217;annata, un lavoro distante non ha aiutato a trovare il tempo per innaffiare diverse piantine, il tempo che cambia e che mi ha quasi bruciato tutto, le erbacce che crescono manco fossimo in mezzo alla giungla; nonostante tutto sono arrivato alla fine, con tante patate, qualche cipolla, una manciata di carote e rape rosse, un melo quasi secco (si sta riprendendo ora), una discreta quantità di lamponi ed un par di zucche che son state ben impiegate in ambito culinario.

Non è andata benissimo no, e l&#8217;associazione che gestisce gli orti mi ha quasi chiesto di smettere per via delle erbacce lasciate &#8216;wild&#8217; (che vergogna…); ma come ho spiegato a loro spiego a voi, cominciare a coltivare un pezzetto di terra dove non è stato mosso un sassolino per anni richiede un sacco di tempo.

La terra deve essere girata, le erbacce cavate a mano fino a lasciare la terra morbida e pulita, servono le condizioni ambientali giuste e serve una cosa preziosissima che al momento scarseggia nelle mie tasche, serve TEMPO, tempo inteso come tempo libero da altri impegni con cui dedicarsi alla pratica zen dell&#8217;eradicazione di malerbe, e tempo meteorologico corretto che aiuta ad eseguire i normali task da Orto (che non finiscono mai, c’è sempre qualcosa che può essere fatto meglio, un po&#8217; come nelle infrastrutture IT)  
1) Non si vanga/zappa/dissoda dopo che ha piovuto o se son 3 mesi che non piove  
Terra troppo bagnata o terra troppo arida hanno entrambe il solito effetto, ti spaccano la schiena  
2) Non si levano erbacce se prima non si dissodano le zolle a modo  
Alcune erbacce hanno radici che vanno fino a 2 metri sottoterra, e non vengono via facile  
3) Tenere la vegetazione bassa è una cosa che deve essere fatta senza riguardo del tempo  
E qui ci si rifà all&#8217;insegnamento di Mr. Miyagi &#8220;Se fai orto si va bene, se fai orto no va bene, se fai orto meh finisci sotto un cumulo di erbacce e rovi maligni&#8221;.

Inoltre, serve l&#8217;attrezzatura, che vivendo in un appartamento da 4 anni non ho mai pensato ad acquistare e che per puro spirito masochista mi costringo a non usare nessun attrezzo elettrico/benzina.  
Serve inoltre di ordinarla o andarla a comprare per poi portarla in loco per utilizzo fresco quando necessario.

Insomma, il primo anno c&#8217;è da pedalare.

Quest&#8217;anno invece son partito meglio, complice il tempo libero&#8230;  
Alcuni semini invernali sono già sottoterra che aspettano il momento giusto per mettere il naso fuori, cipolle ed agli son già che germogliano, le more ed i lamponi son stati legati e ri-sistemati in maniera più formale (e puntigliosa) in eleganti curve sostenute da una infrastruttura di canne e gran parte della terra che avevo zappato l&#8217;anno scorso è adesso sotto un decente strato di cacca di cavallo maturata ed un buon tessuto erbicida nero come la pece.

Soddisfatto mi reco quando posso a fare pulizie delle rimanenti schifezze, preparare il compost, e bruciare i rovi.

Grandi progetti per questa stagione, tutti organici a base di cacca di cavallo e sterco di gallina.

Foto dell&#8217;opera arriveranno quando semi-compiuta si avvia verso l&#8217;inverno