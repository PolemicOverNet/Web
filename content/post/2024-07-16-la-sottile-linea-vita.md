---
title: "La Sottile Linea Vita"
date: 2024-07-16T16:45:40+02:00
draft: false
type: post
author: El -Glabro
url: /la-sottile-linea-vita/
categories:
  - General
---

Arriva un momento nella vita di una persona dove si devono necessariamente fare i conti con 'La Polizza Vita'.
Animale difficle da comprendere, ostico, rivelatore e molto spesso responsabile per il delittuoso omicidio della busta paga sotto forma di vacanze estive in edizione ridotta.

A quanto pare, sembra sia arrivato anche il mio turno dato che, se tutto va per il verso giusto, dovrò sottoscriverne una per coprire i rischi del mutuo per la casa in Italia.

A conti fatti, a Marzo del 2024 la mia condizione è un disastro:
- Troppi Affettati
- Troppo Formaggio
- Troppo Vino
- Troppa Birra
- Troopi Kili

Eh si, perché ridendo/(bevendo) e scherzando, siamo arrivati alla beneamata cifra dei 95, io che da 25enne esibivo un figurino da 75 e che solo dopo 2 anni di palestra sono arrivato a mettere su 2 muscoli da 80/82.
Adesso mi trovo dalla parte sbagliata dell'ago della bilancia, dove per ogni kilo in sovrappeso mi fettano via un centinaio di euro all'anno (altro che San Daniele).

Necessario prendere provvedimenti, e allora giù che si ritorna a correre, a saltare, a fare le flessioni, a bere alcol solo durante i fine settimana ed eliminare tutto o quasi lo zucchero ingerito.

Un inferno in terra praticamente, ma questo devo fare per evitare di essere scorticato vivo dalle assicurazioni.

Mi vedrete pompato e snello....No, dico per davvero.....Intanto mi son permesso di fare la gara podistica di San Giovanni, la 10 Km notturna che parte ed arriva al Duomo, prossimamente chissà...