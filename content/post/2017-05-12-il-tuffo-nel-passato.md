---
title: Il tuffo nel passato
author: El -Glabro
type: post
date: 2017-05-12T10:15:29+00:00
url: /il-tuffo-nel-passato/
categories:
  - Mi ricordo che
  - Vivere in Londra
tags:
  - 20 anni fa
  - CAP
  - LSS niccolo Copernico

---
Son passati piu&#8217; di 20 anni da quando la mattina, un po&#8217; assonnato, piu&#8217; o meno alle 7:00 lasciavo casa per andare a posizionarmi dietro al mio banchino @LSS Niccolo&#8217; Copernico di Prato (quello &#8216;vecchio&#8217; in via Costantini).

Tutte le mattine la solita routine, esci da casa senza colazione, cammina fino a Piazza Gramsci, arriva al casottino dell&#8217;edicolante per vedere se e&#8217; uscito il Dylan Dog nuovo e salta sul 4b (poi &#8216;6&#8217;) fino all&#8217;ultima fermata di Viale Montegrappa, dove l&#8217;autobus oramai stracolmo rovesciava in strada un pericolosissimo branco di 13-16 enni che si sarebbero poi incamminati giu&#8217; per via Valentini, quasi tutti in silenzio, una lunga fila indiana di pendolari in erba; si va, con nebbia ed a volta pioggia, oppure con il sole e la giacchetta sulla spalla.

Stamattina, dopo piu&#8217; di 20 anni, mi ritorna in mente quel pezzetto di vita, che si e&#8217; ripetuto per 3 anni buoni, 6 giorni a settimana.  
Mentre scendo dalla Central a White City, io arrivo da Ovest, c&#8217;e&#8217; un altro treno che invece arriva da Est, e letteralmente vomita fuori, quasi li avessero pigiati dentro a pressione, tutti i pendolari della BBC, che fanno la mia stessa strada.

Nel grigiore del &#8216;fuori dalla tube&#8217; mi mischio all&#8217;esercitino di giacchette e teilleurini, di felpe con il cappuccio e tatuaggi improbabili da collo, quasi tutti presi oppure persi nel silenzio rumoroso di un iPhone che urla un qualche tipo di D&B, in una lunga fila indiana di pendolari professionisti.

Buffa la vita che si ripete  
Buffa la inconscia ricerca di una routine