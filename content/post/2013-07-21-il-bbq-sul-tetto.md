---
title: Il BBQ sul tetto
author: El -Glabro
type: post
date: 2013-07-21T13:27:26+00:00
url: /il-bbq-sul-tetto/
categories:
  - Vivere in Londra
tags:
  - amici
  - bbq
  - birra
  - bistecche
  - tetto

---
Le oramai 3 settimane di sole Londinese stanno facendo strage di ghiaccio, gelato, carbone, mucche/maiali/angelli/pecore/bocconcini di pollo precotti ed impanati e tutto il quantaltro che puo&#8217; essere barbaramente grigliato od utilizzato a tale scopo.

Eh si, pensavamo noi piccoli ignorantelli che le manie di BBQ ce le avessero piu&#8217; grosse gli americani&#8230;.  
Sbagliatissimo, quando esce il sole l&#8217;autoctono inglese abitante di Londra non lo ferma nessuno, riesce a costruirsi i presupposti per la grigliata anche dove non ce ne sono.

Ieri ad esempio ho preso parte ad un BBQ sul tetto di un appartamento, che sta sopra un pub, che sta a Notthing Hill.

Si, sul tetto, no non una &#8216;terrazza sul tetto&#8217;, proprio il tetto, aspiovente, con 50 cm di corridoio per camminare con un bel parapetto di un metro e mezzo.

Siamo usciti dall&#8217;abbaino, abbiamo confuso il nostro fumo con quello della cappa del pub sottostante che sbuffava gas reflui di friggitrice dall&#8217;altra parte del tetto e mangiato usando i condizionatori industriali come tavolini; arrampicati, come capre sull&#8217;erta roccia a brucare il ciuffo d&#8217;erba, il tutto utilizzando un bbq di dimensioni adeguate ad una grigliata per 4 persone (noi, non le capre).

Ottimo, bravo Riccardino!