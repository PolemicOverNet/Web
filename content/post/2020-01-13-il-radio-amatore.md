---
title: Il Radio Amatore
author: El -Glabro
type: post
date: 2020-01-13T17:04:44+00:00
url: /il-radio-amatore/
categories:
  - Cazzate?
  - Vivere in Londra

---
Ho sempre avuto un prurito per le radio, sin da quando ero un bimbo che sentivo parlare di CB, la curiosità non è poi evaporata nemmeno da un po&#8217; meno bimbo e si riaccendeva tutte le volte che sentivo parlare di Radio Amatori, comunicazioni a grandi distanze senza l&#8217;uso del telefono e scanner radio che intercettano comunicazioni fra torri di controllo e piloti.

Mentre ero in Italia ho provato ad approcciare la licenza da Radio Amatore nel 2010, ma l&#8217;impresa si e&#8217; rivelata di proporzioni troppo epiche.  
Nessun radio club a meno di 20 KM da casa ed i libri acquistati dello shop ufficiale, che avrebbero dovuto aiutarti a superare l&#8217;esame, erano:  
uno un manuale avanzato di elettronica applicata ed l&#8217;altro la trascrizione della legislatura che regola l&#8217;attività Radio Amatoriale in Italia O_o  
Ho cominciato, davvero, ma mi son fermato sconfitto a pagina 10.

Poi son partito per Londra e l&#8217;idea è un po&#8217; svanita, sino al 2019,  
quando mi sono andato a finire sul sito web della OFCOM, l&#8217;autorità inglese delle telecomunicazioni.

Da lì è ripartita l&#8217;aspirazione alla licenza di radio-amatore.  
Adesso sono parte di un radio club dove l&#8217;età media, da quando sono entrato ufficialmente nelle statistiche, è 65 anni.  
Si fanno gli equivalenti dei LAN party, dove si porta il saldatore a stagno e ci si mette a tavolino a montare un kit per le trasmissioni morse e poi a mandarsi i messaggini (non scherzo, il kit da montare si chiama PIXIE).  


Si parla di frequenze e di tempeste solari, si invitano esperti a parlare di antenne e di comunicazioni sia a lungo che corto raggio.

Insomma non è per tutti.

Ho trovato comunque un buon supporto per arrivare all&#8217;esame ed il 20 di gennaio, lunedì prossimo, sarò sul banco degli esaminati per la licenza base.  
26 domande a crocette da completare in un&#8217;ora, include elettronica di base, sicurezza, frequenze, antenne e connettori.  
Il punteggio minimo è 19 e son già 2 settimane che mi leggo e rileggo i libri del programma sperando di non fare cappellate.  
Farò sapere.