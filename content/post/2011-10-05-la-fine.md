---
title: La fine
author: El -Glabro
type: post
date: 2011-10-05T15:11:33+00:00
url: /la-fine/
categories:
  - Vivere in Bratislava
tags:
  - Cisco in comodato
  - Cisco in comodato nuovo
  - migrazione
  - teNNico
  - trasloco

---
Come Lost (perché finalmente ho visto la fine), anche questa avventura é finita come è cominciata, cioè senza senso.  
Ma cosa di preciso?

Il maledetto trasloco dell&#8217;ufficio di Bratislava, che oramai da 2 mesi stavo preparando con cura e rigore tecnico, cercando di causare meno downtime possibile, cercando di non stravolgere i ritmi di produzione e messa online, cercando di diluire il tutto in 3 giorni almeno facciamo le cose con l&#8217;attenzione necessaria.

Comincia tutto ad agosto 2011, &#8220;Matteo, dobbiamo trasferirci in un ufficio più grande al piano di sopra, occupati di pianificare il trasferimento della rete, dei sistemi e di ricollegare tutto nel verso giusto&#8221;.  
Comincio con il gioco del cavolo-pecora-lupo che devono attraversare il fiume, e butto giù una pianificazione in 3 giorni, downtime dalla mattina alle 7:00 fino alle 9:00, da lunedì a mercoledì, poi tutti possono lavorare felici, io sono contento, il Boss è contento ed abbiamo pronta la logistica dello spostamento di mobilia, persone e rete in toto nell&#8217;arco di una settimana&#8230;

Magnifico, non vedo l&#8217;ora che arrivi la prima settimana di settembre per cominciare.  
Ma passato il 15 di agosto mi chiama il Boss, mi dice che i lavori sono in ritardo e che forse ci faranno slittare il trasloco a metà settembre, poco male, io sarò ancora qui in Slovacchia e tutti riprendiamo a lavorare tranquilli.  
Arriva la fine di agosto, e puntuale come la morte il Boss mi si ripresenta con le brutte notizie, trasloco rimandato (ANCORA?) alla prima settimana di ottobre.  
Dramma&#8230;  
La compagnia che doveva fare l&#8217;upgrade della linea dati svanisce, io devo preparare il viaggio di ritorno dall&#8217;Italia alla Slovacchia per quella settimana di trasloco, Ryanair non si trova mai d&#8217;accordo con trenitalia e l&#8217;esaurimento delle scorte di pazienza è comunque vicino.

Ultimo Lunedì di settembre (26), mal di schiena dovuto a non so cosa che mi massacra l&#8217;esistenza, preparativi per il viaggio imminente in corso d&#8217;opera ed ecco di nuovo cambio di programma&#8230;.

Il trasloco va fatto venerdì 30.

Solo venerdì 30, tutto venerdì 30&#8230;.

Io a Boss: Ed i miei 3 giorni? Il mio viaggio?  
Boss: No dai, tranquillo ancora non é sicuro&#8230;.  
Io: Come non è sicuro? E quando è sicuro? Siamo a martedì 27!  
Boss: Ci daranno conferma mercoledì (28) nel pomeriggio, se fare o no il trasloco venerdì (30)

Piango in silenzio, rassegnato al fatto che non sono in grado di bestemmiare in Slovacco ne di chiamare i simpaticoni personalmente per congratularmi con loro per l&#8217;ottima tempistica.

Murphy dice che se le cose possono andare store lo faranno, la regola centra in pieno il punto e mercoledì pomeriggio arriva la tanto sofferta conferma del trasloco anticipato e ridotto da 3 ad un giorno solo.

Mangio i piani di migrazione, tanto oramai si è trasformato tutto in:  
a) stacca tutto  
b) somonta tutto ed aspetta che me lo portino al piano di sopra (sai, il mal di schiena..)  
c) rimonta tutto  
d) riattacca tutto  
e) INCROCIA I DITI  
f) dai corrente  
g) cabla l&#8217;ufficio

E allora via, si riorganizza il viaggio da Zero, parto da Campi con il fido Doblò alla volta di Bergamo, decollo da Orio al Serio e giungo a Bratislava nel tardo giovedì.  
Venerdì si parte, la scaletta riusciamo a rispettarla abbastanza fedelmente, ma verso le 19:30, fra il punto &#8220;e&#8221; ed il punto &#8220;f&#8221; qualcosa deve essere andato storto.  
Il router della &#8220;Cisco in comodato&#8221; non fa boot, o meglio lo fa boot, ma di continuo.  
Ok, si stacca tutto, si ristacca corrente a tutto e si va a casa, troppa poca lucidità per proseguire, e pancia a dir poco vuota.

Sabato mattina con calma e dopo un tattico sonno ristoratore ritorno in ufficio, provo a chiamare il call center ma nessuno mi parla IngRese, ci perdo un ora di tempo e poi chiamo il Boss.

Mi arriva tutto bello pimpante alle 2 del pomeriggio e parte subito con ottimismo alla ricerca del tecnico e dell&#8217;assistenza che ci hanno (purtroppo non a scanso di sudore) promesso sul contratto.

La prima telefonata la fa all&#8217;assistenza tecnica segnata sul contratto, che purtroppo per noi sta aperta solo da lunedì a venerdì pomeriggio, poi chiama la SUA segretaria per farsi dare il numero del LORO commerciale, poi chiama il LORO tecnico che finalmente risponde e ci chiede il numero scritto sul &#8220;Cisco in comodato&#8221;.

Il numero non c&#8217;è&#8230;  
Tecnico: &#8220;Allora si tratta di un vecchio contratto che avete stipulato con XyyzzA, la società che poi abbiamo acquistato e quindi l&#8217;assistenza non vi tocca più quando avete un problema, ma solo quando sta comodo a noi, cioè lunedì&#8221;  
Inutile dire che il Boss si scalda un attimino e proferisce a bassa voce con i denti stratti alcune paroline credo in Ceco che sembravano se non proprio del tutto ma lameno per metà a dei bestemmioni contro svariate divinità, alcune ancora da inventare fra l&#8217;altro; il tipo dall&#8217;altra parte del telefono evidentemente un po&#8217; suda e gli passa un altro numero di telefono di un altro tecnico, e via che si riparte.

Il Secondo tecnico è un tecnico che vuole le prove del fatto che non funzioni il &#8220;Cisco in comodato&#8221; ed allora ci fa attaccare e staccare i cavi 10 volte per vedere se riceve il MAC Address del router sulla portante.  
Oviamente è rotto e quindi ottiene solo una grande perdita di tempo, ma ipotizza che probabilmente non è colpa del &#8220;Cisco in comodato&#8221;, ma dell&#8217;altra ditta che si occupa dell&#8217;ultimo miglio di cavi (dalla sala tecnica al nostro piano) che non ha fatto le cose per bene, e che siamo noi che pensiamo male del suo fidato &#8220;Cisco in comodato&#8221;di cui LORO si fidano fino all&#8217;incredibile.

Allora chiamiamo la ditta dell&#8217;ultimo miglio telefonico per controllare la linea, altri 10 test, tutto funziona, allora gli chiediamo di chiamare l&#8217;altro somaro tecnico e di confermargli che la linea funziona, (ed ora attenzione a non incastrarvi la lingua nel cervello) fortunatamente e decisamente inaspettatamente acconsente e lo fa.

Oramai presi dalla disperazione io ed il Boss andiamo a fare la spesa per placare i morsi della fame, e cominciamo a scambiarci opinioni e pensieri su quello che potrebbe essere il senso della vita, e del perchè da due mesi a questa parte non ne sia andata una dritta a riguardo del trasloco, non una&#8230;

Ore 19:30 di sabato si presenta il teNNico con il &#8220;Cisco in comodato nuovo&#8221;, che insiste per visitare prima il vecchio, perdendo quindi altri 20 minuti buoni per esordire con un &#8220;Si è vero è la memoria che si è fulminata&#8221;.  
Attacca il router nuovo e la linea riparte.  
Durata intervento 40 minuti, durata attese inutili 6 ore; cliente scontento e previsti all&#8217;orizzonte sciaguattamenti di commerciale della compagnia telefonica.

Il rovescio della medaglia?  
Almeno in quelle ore di attesa mi son cablato l&#8217;ufficio con calma così quando la linea è tornata ho dovuto solamente ridare corrente a tutto&#8230;Ma mi sono dimenticato il punto &#8220;e&#8221; e non ho INCROCIATO I DITI!!!!!  
E quindi il server con i virtuali di produzione ha cominciato a fare i capricci, ed il centralino telefonico a frignare.  
Veloci manovre, 40 minuti boni e diversi asteriski di Keyfiss dopo sono tornato padrone della situazione, mi sono goduto una rilassante domenica di fancazzismo ed ora devo solo ricominciare a chiedere alla compagnia telefonica come mai, nonostante tutte le rotture di coglioni non hanno ancora attaccato il centralino nuovo e passato la linea da 4 a 10 megabit.

Qualcuno dirà &#8220;cerca il lato positivo&#8221; ok, vi ho preceduto, ci ho provato, la sala server mi è passata da 29 a 35 gradi (perché mi hanno messo il condizionatore alla Cazzo di Cane), tutte le cablature dell&#8217;ufficio saranno da rifare perché sembra che tutti abbiano sbagliato di posto ed hanno tutti troppo sole o negli occhi o sul monitor ma&#8230;almeno è finita, si, è finita&#8230;.